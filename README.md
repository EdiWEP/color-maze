<h1 align="center">Color Maze</h1>
								
</br></br>
<img src="https://i.imgur.com/rtJenKP.png"></img>
<h2>Descriere</h2>
	<p>Color Maze este un joc de tip puzzle cu o perspectivă izometrică. Precum implică şi numele, scopul jocului este de a naviga prin nivelele create manual în timp ce acumulezi un scor cât mai mare. Pentru a parcurge nivelele, jucătorul este nevoit să-şi folosească creativitatea, memoria şi atenţia la detalii pentru a interacţiona cu elementele jocului.	</p>
  
  <img src="https://i.imgur.com/EA7CdzT.png"></img>
<h2>Mecanici</h2> 
	<p>Orice interacţiune a jucătorului cu mediul are la bază una din două mecanici:</p>
<h4>- Culoarea propriului corp </h4>
<p>Pentru a trece de la un nivel la altul, este nevoie ca jucătorul să aibă o culoare specifică. De asemenea, culoarea corpului jucătorului este folosită pentru a elimina obstacole de aceeaşi culoare când acesta intră în contact cu ele şi îi permite să se teleporteze dintr-un loc în altul dacă găseşte platformele corespunzătoare. Culoarea corpului se schimbă dinamic pe parcursul fiecărui nivel in momentele când jucătorul găseşte în nivel pilule colorate şi reuşeşte să ajungă la ele, dar odată ce aceasta e schimbată, culoarea veche este pierdută, iar proprietăţile determinate de ea sunt pierdute. De exemplu, dacă îşi schimbă culoarea din roşu în albastru, jucătorul va putea sa interacţioneze cu obiecte albastre, dar pierde abilitatea de a interacţiona cu obiecte roşii. Astfel, fiecare culoare pe care o dobândeşte pe rând jucătorul este o resursă pe care trebuie să o folosească intr-un mod cât mai optim si conservativ, folosindu-şi logica pentru a decide dacă este o idee bună să o schimbe sau să caute întâi alte moduri de a-i exploata caracteristicille. </p>
<h4>- Culoarea armei </h4>
<p>Jucătorul este înarmat cu un tun, cu ajutorul căruia poate distruge obiecte specifice, dacă acestea au aceeaşi culoare ca şi tunul -- şi implicit gloanţele sale. Iniţial, precum culoarea corpului, tunul nu este activat, neaducând niciun beneficiu până când este gasită o pilulă specifică pentru a-i atribui o culoare. Pe parcursul jocului se va observa că unele obiecte, deşi au aceeaşi culoare ca şi jucătorul în sine, acesta nu le poate influenţa. Acestea se diferenţiază printr-un contur negru, şi pot fi distruse doar dacă sunt împuşcate cu gloanţe de aceeaşi culoare.</p>
<p>Combinate, aceste două mecanici ale jocului permit în primul rând crearea unor nivele care stimulează mintea jucătorului, acesta fiind nevoit să se gândească la ordinea acţiunilor sale şi modul în care ar putea ajunge la punctele finale ale nivelelor, dar mai ales nasc posibilitatea de a extinde în “adâncime” complexitatea jocului în viitor prin adiţia de elemente noi.</p>
</br>
<img src="https://i.imgur.com/78sGgkS.png"></img>
<h2>Update-uri planificate</h2>
<p>Din cauza felului în care a fost programat, jocul poate fi uşor extins din punct de vedere al complexităţii şi al numărului de moduri în care se poate interacţiona cu mediul fiecărui nivel.</p>
</br>
<p>Feature-uri care urmează să fie adaugate în timp includ:</p>
<ul>
<li>Verticalitate in nivele prin lifturi care pot fi folosite daca jucătorul are o culoare specifica</li>
<li>Zone care pot fi accesate doar daca jucătorul are o combinaţie specifică de culoare a corpului şi a armei</li>
  </ul>
  </br>
<h2>Resurse folosite</h2>
<p>Proiect realizat în Unity, cu adiţia plugin-ului TextMeshPro şi unui asset din Unity Particle Pack. Codul este scris în întregime în C#. Sunetele au fost preluate de pe https://freesound.org/ , iar muzica este royalty free de pe https://www.dl-sounds.com/</p>
